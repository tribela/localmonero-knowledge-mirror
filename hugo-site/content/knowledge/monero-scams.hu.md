---
title: "Átverések, amelyekre figyelni kell a Monero használatakor"
slug: "monero-scams"
date: "2020-11-25"
image: "/images/scams.png"
image_credit: "Illustration by CypherStack"
image_credit_url: "https://cypherstack.com"
---
Mióta pénz létezik, léteznek csalások, hogy az embereket megszabadítság tőle, és a kriptovaluták sem mások. Valójában a kriptovaluta tranzakciók véglegessége, valamint a tény, hogy nincs központi hatóság, aki segíthet visszaszerezni, új és innovatív módszerekhez vezetett, amelyek segítségével a csalók meglophatják a gyanútlan felhasználókat, majd a pénzzel együtt eltűnhetnek a digitális űrben. Ebben a cikkben időt szánunk arra, hogy az új felhasználókat tájékoztassuk a legelterjedtebb csalási formákról, de ez a lista semmiképpen sem teljeskörű, ezért a felhasználókat arra biztatjuk, hogy tájékozódjanak a legújabb átverési trendekről, és legyenek folyamatosan tisztában digitális környezetükkel és maradjanak körültekintőek vele kapcsolatban.

## A szélhámos átverés

Az egyik legrégebbi átverés a könyvben, amely bármely létező vitafelületen megtörténhet. Ebben az átverésben a csaló a közösség megbízható tagjának vagy egy kapcsolódó vállalkozás magas rangú tisztviselőjének adja ki magát. Miután az áldozat bizalmát ezzel elnyerte, a csaló egy rosszindulatú webhelyre küldi a felhasználót, pénzeszközök ellopására tervezett program letöltésére kéri, vagy akár közvetlen pénzküldésre veszi rá. Mindig háromszorosan ellenőrizze, hogy akivel beszél, valóban a megfelelő személy. Vállalkozások mindig van e-mail cím, ahol kapcsolatba léphet velük a személyazonosság igazolásához (pl „Cégük vezérigazgatója valóban keresett engem Telegramon nemrég?”), a közösség többi vezetőjét pedig általában más módon is el lehet keresni. Mielőtt bármilyen intézkedést tenne, ellenőrizzen. Pláne, ha az illető kezdeményezte a beszélgetést, nem Ön.

## A másolt arculat átverés

Hasonlóan a szélhámos átveréshez, itt a csalók megkísérelnek egy olyan webhelyet vagy alkalmazást létrehozni, amely megjelenésében megegyezik a meglévő és megbízható vállalkozásokéval, de olyan kóddal és infrastruktúrával, amelyet arra terveztek, hogy ellopja az Ön Moneroját. Gyakran előfordul, hogy egy rosszindulatú webhelynek majdnem azonos domainneve van, mint az eredetinek, és olyan is történt már, hogy hirdetési felületek megvásárlásával a témára irányuló internetes keresési eredmények legjobb helyeit is megszerezte. Ha megbízható webhely például a themonerowallet.com, akkor az imposztor lehet a the-monero-wallet.com, vagy ami még fondorlatosabb, a themonerȯwallet.com. Látja a problémát az utolsóval? Az o felett van egy pont, nézze meg: ȯ. De első pillantásra nem feltétlenül látszik, és ha a domain helyesnek tűnik, és a webhely ugyanolyan, mint amilyenre számít, akkor könnyű beleesni a csapdába, és átadni a Monero seedjét, hogy aztán a Monerojának hűlt helyét találja, mielőtt rájön, mi történt.

De ahogy ennek a szakasznak az elején említettük, ez nem csak a webhelyekre vonatkozik. Voltak esetek, amikor a csalók a Google Play Áruházon vagy az App Store-on keresztül becsempésztek olyan rosszindulatú alkalmazást, amely megegyezik a meglévő pénztárcákkal, ahol észrevétlen maradhat, amíg bejelentést nem tesznek (ami sokáig eltarthat). Ez idő alatt a felhasználók azt hiszik, hogy a megfelelő alkalmazást töltik le, de valójában pénzük csalók zsákmánya lesz.

Az ilyen típusú csalásokra a megoldás az éberség. Mindig többszörösen ellenőrizze, mielőtt bármilyen webhely vagy alkalmazás szolgáltatásait igénybe venné. Amikor csak lehetséges, a keresőmotorok használata helyett közvetlenül írja be az ismert webhely nevét a címsorba, és legyen különösen alapos, ha valamit letölt, vagy a seedjét bármilyen módon felhasználják.

## A nyílt átverés

Néha a csalók meg sem próbálnak kifinomultak lenni. Hatalmas, grandiózus állításokat tesznek, és tudják, hogy mindig lesz egy-két bolond, akik kilátástalanságból, kapzsiságból, vagy tudatlanságból bedőlnek nekik. Ezeknek a csalásoknak számos formája van, kezdve a kriptovalutákkal, amelyek nevetségesen nagy megtérülést ígérnek a kezdeti befektetések után (például a Bitconnect), a különleges, titkos csoportokig, ahol azt ígérik, hogy megjósolják a piaci mozgásokat, amivel rengeteg pénzt kereshet, természetesen egy csekély díj ellenében. Ne felejtse. Ha valami túl jól hangzik ahhoz, hogy igaz legyen, az valószínűleg nem igaz. Ez a tanács különösen érvényes a kriptovaluták terén, mivel egy új valuta vagy okosszerződés létrehozása manapság triviális, gyanús ígéretek közzététele pedig ingyen van. Tartsa szem előtt, ha valaki valóban megtalálta a módját, hogy előre lássa a piacot, vagy rájött, hogyan kereshet végtelen pénzt, akkor miért mondaná el másnak? Egyszerűen csendben meggazdagodna. Miért osztaná meg bárkivel? Legyen okos. Használja az eszét. Ne bízzon senkiben.

## A Monero seed szerepe a csalásoknál

Az Ön Monero seedje AZ Ön Moneroja. Fel kell írnia, amikor először készíti el pénztárcát, mert ha elveszíti, akkor elvesztette a Monerot is, és senki sem tud segíteni. UGYANAKKOR biztonságban is kell tartania másoktól. Ha valaki ellopja a seedet, úgy küldheti el a Monerót a pénztárcájából, mintha Ön lenne, és ismét csak, senki sem segíthet visszaszerezni ezt a pénzt. Elveszett.

Túl gyakran fordult elő, hogy az valaki hideg tárcában tartotta Moneroját, kíváncsi volt az egyenlegére, ellenőrizni akarta. De ahelyett, hogy a teljes telepítésen végigment volna, úgy döntött, hogy egy webes pénztárcát használ, seedből visszaállítva. Ha áldozatául esik az arculatmásolós átverésnek, akkor már a seed megadásakor a csalók kezére juttatja javait, akik aztán bármikor áthelyezhetik a pénzt egy másik pénztárcába, amelyet ők kezelnek.

MINDIG, amikor egy webhely, alkalmazás, vagy pénztárca támogatja a „visszaállítás seedből” opciót , ügyeljen arra, hogy az Ön által használt alkalmazás hiteles legyen. Ellenőrizze a program hash-ét (a Monero weboldalán található erre vonatkozó leírás), hogy megbizonyosodjon arról, hogy a programot nem manipulálták, és legyen végig tudatában annak, hogy hol és hogyan teszi közzé a seedet. A többszörös ellenőrzés bosszúság lehet, de a gondatlanságból eredő vagyonvesztés még rosszabb.

További olvasnivaló