---
title: "Cum poate Monero să depășească efectele de rețea ale Bitcoin"
slug: "network-effect"
date: "2020-12-16"
image: "/images/networkEffect.png"
image_credit: "Illustration by CypherStack"
image_credit_url: "https://cypherstack.com"
---
Blockchain reprezintă o mulțime de discipline adunate într-una singură. Întregește elemente de tehnologie, economie și teoria jocurilor în modelele sale de securitate. Acest lucru înseamnă că este una dintre cele mai complexe și intricate piese de tehnologie până în prezent, dar înseamnă și că o înțelegere profundă și temeinică este imposibilă fără a învăța fundamentalele fiecărui puzzle care îl formează.

O parte a blockchain-ului care nu este adesea discutată este competiția. Fiecare criptomonedă este adesea evaluată în funcție de propriile merite și chiar în comparație cu criptomonedele cel mai asemănătoare cu ea, dar puține sunt evaluate pe baza a ceea ce oferă ele pieței în ansamblu și cât de mulți oameni o folosesc. Mai departe, o criptomonedă trebuie să analizeze câți o folosesc, știu de ea sau se conectează cu ea în orice fel. Acest concept este cunoscut sub numele de efect de rețea.

Un exemplu non-blockchain de efect de rețea este rețeaua socială. Dacă toți prietenii tăi sunt pe Facebook, atunci când alegi pe ce platformă socială vrei să te implici, alegerea prietenilor tăi influențează și această decizie. Faptul că majoritatea sunt pe Facebook te poate influența să te alături și tu. Iar când decizi dacă vrei să părăsești platforma, faptul că ai putea pierde contactul cu unii dintre acești prieteni va influența și această decizie. Acesta este efectul de rețea în acțiune. După ce adopția atinge o masă critică, adopția ulterioară devine mai ușoară și este adesea alimentată de participanții actuali ai rețelei.

Când privim acest lucru în contextul blockchain-ului, și într-adevăr al comerțului în general, puterea efectelor de rețea devine rapid evidentă. Dacă Bitcoin este criptomoneda despre care majoritatea oamenilor știu și este cea pe care majoritatea oamenilor o cumpără, atunci mai mulți comercianți o vor accepta. Dacă mai mulți comercianți o acceptă, atunci există mai multe locuri unde să o folosești, așa că mai mulți oameni vor cumpăra-o și mai mulți oameni vor auzi despre ea. Devine un ciclu de reacție pozitiv mare ce se amplifică. În acest moment, un comerciant poate fi abordat despre utilizarea unei alte criptomonede, dar se va întreba de ce este nevoie de aceasta, deoarece deja acceptă Bitcoin și este ceea ce toată lumea folosește și acceptă. 

Desi este indiscutabil că Bitcoin este, de departe, cea mai mare criptomonedă, există altele care sunt considerate de top în nișa lor. Monero este un astfel de caz, fiind considerată de mulți a fi moneda principală privind confidențialitatea, deși diverse persoane au opinii diferite despre dacă Monero concurează în același spațiu cu Bitcoin. Acest lucru se datorează faptului că Bitcoin și-a bazat toate atuurile pe transparența sa în vederea verificării cantității totale (deși acest lucru este și posibil în Monero, dar într-un mod mult mai indirect).

Așadar, unde se situează Monero în acest joc al efectelor de rețea? De unde am început? Ce ne rezervă viitorul? Ei bine, să începem de la început.

Este interesant de observat că în [zilele sale timpurii](/knowledge/monero-history), Monero era unul dintre cele trei moduri de a asigura confidențialitatea. Coinjoin, CryptoNote și hibridul masternode/coinjoin al Dash. Opțiunile erau limitate și cu siguranță nu erau revizuite de experți, dar aceasta nu a împiedicat oamenii să aleagă o parte. În această perioadă mai veche, era jocul oricui și unii au decis să stea deoparte și să lase crema să se ridice la suprafață. Timpul a demonstrat în cele din urmă că era de [partea Monero](/knowledge/why-monero-is-better), pe măsură ce alte criptomonede axate pe confidențialitate au apărut și au dispărut.

Monero și-a stabilit efectul de rețea ca și monedă care a deschis drumul pentru altele în ceea ce privește confidențialitatea. Chiar și atunci când au apărut noi tehnologii, cum ar fi zk-SNARKs la Zcash și MimbleWimble, masele s-au uitat la Monero pentru conducere și o discuție rațională despre aceste noi protocoale.

La momentul actual, Monero este unul dintre puținele proiecte universal respectate în acest domeniu. De la începătorii în cripto la maximaliștii Bitcoin, toți îi acordă Monero cel puțin un respect nevoit, deși mai des cu aprecieri înalte. Când veteranii domeniului vorbesc despre monedele care au cele mai mari șanse de a face o diferență în lume și care vor rezista prin încercare și suferință, Monero nu lipsește niciodată.

Aceste ultime paragrafe nu sunt doar un elogiu de sine, ci o privire sinceră asupra ceea ce este peisajul cripto în momentul de față. Efectele de rețea ale Monero devin din ce în ce mai evidente în fiecare zi și apar în locuri neașteptate.

Oamenii sunt destul de divizați în ceea ce privește viitorul Monero, dar toate opiniile indică faptul că Monero își face bine treaba. Cel mai mare exemplu în acest sens sunt îngrijorările de reglementare. Unii se tem că Monero este prea privat, ceea ce va determina un conflict inevitabil cu guvernele lumii, în timp ce alții sunt entuziasmați de modul în care această confidențialitate restituie libertatea persoanei obișnuite. La baza ambelor aceste puncte de vedere se află ideea că Monero își îndeplinește pe deplin promisiunea de confidențialitate și fungibilitate și că este adesea singura monedă în astfel de conversații, deoarece celelalte „monede de confidențialitate” nu o fac.

Pe măsură ce comunitatea Monero încearcă din greu să fie [rațională și sceptică](/knowledge/critical-thinking), nu se teme de tehnologia nouă. Alte monede, care se preocupă mai mult de partea competitivă, vorbesc constant despre "dethroning" Monero și cum Monero ar trebui să se teamă de noua lor tehnologie ce va prelua lumea confidențialității. Cu alte cuvinte, cred că noua lor tehnologie va depăși efectele de rețea stabilite de Monero în cercurile de confidențialitate.

Spre deosebire de Bitcoin, care se bazează în principal pe efectele sale de rețea pentru a rămâne relevantă fără multe inovații, Monero a decis să îmbrățișeze ambele. Tehnologia nouă, verificată, este adăugată pentru a face Monero mai privat și mai sigur, asigurând că efectele de rețea ale Monero nu sunt niciodată singurul motiv pentru statutul său, ci mai degrabă un rezultat al inovației și al muncii asidue.

În acest sens, trebuie să te întrebi cât timp poate o tehnologie cum este Bitcoin să se bazeze pur și simplu pe efectele sale de rețea existente pentru a rămâne relevantă. Cazul este în prezent puternic, nicio monedă nereușind să se apropie chiar de recunoașterea brandului Bitcoin și de spațiul colectiv de cunoaștere, dar trebuie să ne amintim că multe alte giganți din alte industrii s-au considerat de neatins, doar pentru a-și înfrunta propria cădere din cauza lipsei de inovație.

Lecturi suplimentare