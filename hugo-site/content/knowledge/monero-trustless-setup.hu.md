---
title: "Miért bizalommentes a Monero (a Zcash-sel ellentétben)"
slug: "monero-trustless-setup"
date: "2021-02-13"
image: "/images/trust.png"
image_credit: "Illustration by CypherStack"
image_credit_url: "https://cypherstack.com"
---
A kriptovaluta terében kevés dolog kap annyi figyelmet és gerjeszt annyi vitát, mint a bizalom fogalma, és ennek jó oka van. Végeredményben a blokklánc értelme a harmadik felekben való megbízási kényszer megszüntetése.

Azok számára, akiknek nem teljesen világos a koncepció, álljon itt egy könnyed bevezetés. A hagyományos pénzügyi rendszerben általában harmadik felet használunk különféle feladatokra. Bankokat használunk, hogy a pénzünket biztosítsuk lopás ellen. Ügyvédi letétet használunk, hogy egymásban nem bíző két fél között üzletek köttethessenek. A hitelkártya-társaságok az Ön nevében fizzetnek árukért és szolgáltatásokért, vállalva annak kockázatát, hogy esetleg nem téríti meg azokat.

E példák mindegyike megköveteli a bizalmat. A bankok és letétkezelők esetében Ön megbízik abban, hogy ők maguk nem fognak megszökni az Ön pénzével, a hitelkártya-társaságok esetében pedig abban, hogy nem fizetnek az Ön beleegyezése nélkül, mindez pedig nagyon is lehetséges lenne. Mindent megteszünk annak érdekében, hogy ezek a dolgok ne fordulhassanak elő. Igyekszünk kizárólag megbízható cégekkel és személyekkel együttműködni, törvényeket hozunk a fenti forgatókönyvek megtörténte ellen, és igyekszünk garantálni a következményeket az elkövetők számára, de ez sem mindig akadályozza meg, hogy megtörténjenek.

Ezen felül, ezek a szolgáltatások nem ingyenesek. A letéti ügynökök és bankok díjat számítanak fel szolgáltatásaikért, a hitelkártyák-cégek pedig kamatot szednek a kölcsönadott pénz után.

A blokklánc azért jött létre, hogy ezeket a közvetítőket, valamint a velük járó bizalmi és pénzügyi követelményeket fölöslegessé tegye. A konszenzus erejével a felhasználók maguk biztosíthatják a főkönyv állapotát anélkül, hogy bárkiben megbíznának, aki megmondja, mennyi pénzük van, vagy hogy a "megbízható" harmadik felek esetleg elszaladnának az Ön pénzével.

Annyira nagy hangsúlyt fektetnek erre a bizalomnélküliségre, hogy minden olyan változtatást vagy technológiai kiegészítést, amely bizalmi elemet adna vissza a blokklánchoz, komoly kétkedéssel és kritikával fogadnak, egyes projektek minden ilyesféle elképzelést mereven elutasítanak. Ennek fényében érdekes, hogy az adatbiztonsági kérdések nem kapják meg ugyanezt a figyelmet.

Kitekintünk a világ többi részére , és azt látjuk, hogy túl gyakran a magánéletünk „megbízható” harmadik feleknek van kiszolgáltatva. Amikor megadjuk a fizikai címünket amikor egy terméket szeretnénk házhozszállíttatni, meg kell bíznunk benne, hogy a kérdéses üzlet nem használja fel alantas célokra ezt az információt, vagy nem adja el adatainkat másoknak. Ugyanez vonatkozik személyes gondolatainkra vagy fényképeinkre is, amelyeket a közösségi médiában teszünk közzé. Sőt, ez pénzügyeinkre is vonatkozik, mivel számos adatszivárgás történik a számviteli ágazaton belül, vagy pénzügyi alkalmazások esetén is (pl. Venmo).

A Monero látja ezt az elkötelezettséget a bizalomnélküliség iránt, és hasonlóan áll hozzá az adatvédelem kérdéséhez. Magánéletünk épsége nem függhet egy harmadik fél ígéretétől, mint ahogy pénzügyeink sem azoktól akik megígérik nekünk, hogy nem fognak elfutni értékeinkkel. Ennek érdekében a Monero biztosítja, hogy minden alkalmazott adatvédelmi technológia bizalomnélküli legyen.

Léteznek másféle adatvédelmi megoldások is. Bizalomra épülnek, és valljuk be, megvannak az erősségeik. A Zcash bizonyos fajta bizonyítási rendszereket használ bizalmas tranzakciós protokollja alapelemeiként, amelyek erős adatvédelmi garanciákkal bírnak, nagy anonimitáskészlettel, és helyesen használva hatékony módja lehet az adatok védelmének. Ennek a megközelítésnek a hátránya azonban, hogy a technológia kezdeti beállításának részeként szükség van egy paraméterkészletre, amelyet meg kell választani, majd örökre elfelejteni. Ha valaki megtartja ezeket a paramétereket, képes lesz hamis SNARK-bizonyítékokat előállítani, lényegeben pénzt nyomtatva anélkül, hogy bárki is észrevenné. De rontja-e ez az adatvédelmet? Egyes elméletek szerint igen, mások szerint nem, további kutatásokra van szükség a végleges válasz meghatározásához.

Ettől függetlenül a bizalom minimalizálásának folyamata ugyanúgy hangzik, mint a cikk elején tárgyalt forgatókönyvek. Mint a hagyományos világ, amitől el akarunk távolodni. A blokklánc nem csökkenti a harmadik felek iránti bizalom szükségét, hanem teljesen megszünteti azt. A Monero közösség úgy látja, hogy az adatvédelmi technológiáinkkal szemben is ugyanazt a megszüntetési elvárást kellene támasztani. Csak azért, mert nem bizonyított egyértelműen, hogy a bizalmi alapú megoldások veszélyeztethetik a magánéletet, még nem jelenti azt, hogy lazíthatunk a rendszerkövetelményeken.

Természetesen minden előrelépés az adatvédelmi térben fejlődést jelent, és a bizalmi alapú adatvédelem gyakran csak egy lépcsőfok a bizalomnélküli adatvédelem felé, ezekben az esetekben üdvözöljük az előrehaladást. Ugyanakkor a Monero közösség nem tud jó lelkiismerettel olyan adatvédelmi technológiát telepíteni a blokkláncunkra, amely ellentétes forradalmunk céljával.

Gyakran felteszik nekünk a kérdést, hogy a Monero mikor vezeti be ezt vagy azt az új adatvédelmi technológiát. Ezek a kérdések gyakran a tájékozatlanoktól származnak, akik nem értik mélyen a vonatkozó kompromisszumokat, csupán a legfrissebb hívószavakat ismételgetik. A válasz ezekre a kérdésekre egyszerű. A Monero folyamatosan vizsgálja, felülvizsgálja és kutatja az új adatvédelmi protokollokat, amelyek megerősítenék a Monero lánc adatbiztonsági garanciáit, de nem vagyunk hajlandóak e cél elérése érdekében a bizalom-alapú megoldásokban elmerülni, még akkor sem, ha a garanciák elméletben erősebbek.

Egyesek szerint ez a megközelítés lemaradádhoz fog vezetni, de mi úgy gondoljuk, hogy az ilyenek szem elől tévesztették az eredeti célt, amiért itt vagyunk.

További olvasnivaló

  * [A Monero egyedülálló módon teszi lehetővé a körkörös gazdaságokat](/knowledge/monero-circular-economies/)

  * [A Monero gyűrűs aláírásai kontra CoinJoin, mint a Wasabiban](/knowledge/ring-signatures-vs-coinjoin/)

  * [Miért (és hogyan!) érdemes a kulcsokat saját kézben tartani](/knowledge/hold-your-keys/)

  * [Hozzájárulás a Monerohoz](/knowledge/contributing-to-monero/)

  * [Hogyan befolyásolják a távoli csomópontok a Monero adatbiztonságát](/knowledge/remote-nodes-privacy/)

  * [Hogyan használja a Monero a hard forkokat a hálózat frissítéséhez](/knowledge/network-upgrades/)

  * [Nézetcímkék: Hogyan csökkenti egy byte adat a Monero tárcák szinkronizálási idejét 40+%-kal](/knowledge/view-tags-reduce-monero-sync-time/)

  * [A P2Pool és szerepe a Monerobányászat decentralizálásában](/knowledge/p2pool-decentralizing-monero-mining/)

  * [Seraphis: Mit fog elhozni Moneronak](/knowledge/seraphis-for-monero/)

  * [A Bitcoin Monerora váltása ugyanolyan privát, mint a közvetlen vásárlás?](/knowledge/most-private-way-to-buy-monero/)

  * [Miért jobb értékmegőrző a Monero , mint a Bitcoin?](/knowledge/monero-better-store-of-value/)

  * [Hogyan tudja a Monero legyőzni a Bitcoin hálózati hatásait?](/knowledge/network-effect/)

  * [Miért a Monero közösségnek van a legkritikusabb gondolkodása](/knowledge/critical-thinking/)

  * [Átverések, amelyekre figyelni kell a Monero használatakor](/knowledge/monero-scams/)

  * [Hogyan működnek az oszthatatlan cserék Moneroban](/knowledge/monero-atomic-swaps/)

  * [Amit minden Monero felhasználónak tudnia kell, amikor a hálózatról van szó](/knowledge/monero-networking/)

  * [Hogyan rejti el a RingCT a Monero tranzakciók összegét?](/knowledge/monero-ringct/)

  * [Hogyan védik a Monero rejtett címek a személyazonosságát](/knowledge/monero-stealth-addresses/)

  * [Hogyan akadályozzák meg a Monero alcímek az identitás összekapcsolását](/knowledge/monero-subaddresses/)

  * [Monero kimenetek magyarázata](/knowledge/monero-outputs/)

  * [Monero bevált módszerek kezdőknek](/knowledge/monero-best-practices/)

  * [Hogyan rejtik el a gyűrűs aláírások a Monero kimeneteket](/knowledge/ring-signatures/)

  * [A Monero megoldása a Bitcoint sújtó blokkméret-problémára](/knowledge/dynamic-block-size/)

  * [Hogyan javítja a CLSAG a Monero hatékonyságát](/knowledge/what-is-clsag/)

  * [Miért van a Monero hálózaton utólagos kibocsátás](/knowledge/monero-tail-emission/)

  * [A Monero rövid története](/knowledge/monero-history/)

  * [A Wired Magazin téved a Moneroval kapcsolatban, mégpedig ezért](/knowledge/wired-article-debunked/)

  * [A 15 legnépszerűbb Monero mítosz és kétely, cáfolva](/knowledge/monero-myths-debunked/)

  * [Hogyan rejti el a Dandelion++ a Monero tranzakciók eredetét](/knowledge/monero-dandelion/)

  * [Miért nyílt forráskódú és decentralizált a Monero](/knowledge/why-monero-is-open-source-and-decentralized/)

  * [Monero bányaszat: Mitől olyan különleges a RandomX?](/knowledge/monero-mining-randomx/)

  * [Miért jobb a Monero, mint a Dash, a Zcash, a Zcoin (még Lelantussal is), a Grin és a Bitcoin mixerek, mint a Wasabi (Frissítve 2020 májusában)](/knowledge/why-monero-is-better/)