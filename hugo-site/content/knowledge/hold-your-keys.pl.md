---
title: "Dlaczego (i jak!) powinieneś trzymać własne klucze"
slug: "hold-your-keys"
date: "2022-03-11"
image: "/images/keys.png"
image_credit: "Illustration by CypherStack"
image_credit_url: "https://cypherstack.com"
---
Czy słyszałeś wcześniej frazę „not your keys, not your coins”? Stało się to wszechobecnym powiedzeniem w społeczności kryptowalut, ale pomimo tego, że większość ludzi ją słyszała, zdecydowana większość użytkowników kryptowalut nie przechowuje własnych kluczy. 

Korzyści z kryptowalut, które naprawdę je wyróżniają od tradycyjnego systemu finansowego są wykorzystywane tylko wtedy, gdy masz pełną kontrolę nad swoimi pieniędzmi - przechowując klucze prywatne. 

W tym krótkim poście wytłumaczymy, dlaczego powinieneś trzymać własne klucze i podamy kilka łatwych sposobów na samodzielne przechowywanie Monero _od dziś_. 

## Dlaczego samodzielne trzymanie kluczy jest ważne?

Jednym z najczęściej niezrozumiałych aspektów przechowywania własnego Monero jest to, że jeśli nie trzymasz własnych kluczy, zyskujesz niewiele korzyści z prywatności Monero. _Nadawca transakcji widzi prawdziwe wydatki, kwotę i adres odbiorcy_ , Jeśli nie jesteś nadawcą i zamiast tego pozostawiasz to giełdzie lub aplikacji, która nie daje Ci kluczy, widzą one jak wydajesz Monero. 

Na szczęście po wysłaniu funduszy Monero gwarantuje prywatność i zapewnia silną „forward-secrecy”, ale giełda lub aplikacja przechowująca Twoje klucze widzi ile i gdzie wysłałeś środki. 

Jednym z podstawowych aspektów Monero jest umożliwienie transakcji odpornych na cenzurę - umożliwia dokonywanie transakcji, które mogą nie zostać zatwierdzone przez „nich”, bez względu na to, co próbują zrobić, żeby Cię zatrzymać. Chociaż potrzeba odporności na cenzurę może być nieco odległa dla tych z nas w „wolnych” krajach. Jednak szybka degradacja w kierunku autorytaryzmu w wielu częściach świata staje się coraz bardziej widoczna i uzasadnia potrzebę możliwości wysyłania transakcji bez zgody rządu. 

Jednak jeśli nie możesz przechowywać własnych kluczy to władza może łatwo zmusić giełdę, lub trzymającego te środki do ich zablokowania, zabrania bądź też ocenzurowania transakcji na konkretny adres. Do takich sytuacji dochodzi już dzisiaj jako część różnych pakietów sankcji i będzie się to zdarzało jeszcze częściej, gdy władza zorientuje się, że giełdy i aplikacje nie dające pełnej kontroli nad środkami są najłatwiejszą metodą na kontrolowanie Monero.

Może nawet nadejść dzień, w którym władza zakaże trzymania kluczy do własnego Monero i nie będziesz mógł wypłacić go z giełdy lub aplikacji, która tak naprawdę trzyma za Ciebie Monero.

Hipotetyczny, ale możliwy, najgorszy scenariusz, dla tych którzy nie trzymają kluczy do własnego Monero - ich Monero zostaje skradzione lub skonfiskowane przez rząd [rozporządzeniem wykonawczym podobnym do 6102](https://en.wikipedia.org/wiki/Executive_Order_6102).

[Prawie 500 milionów dolarów](https://blog.chainalysis.com/reports/2022-crypto-crime-report-introduction/) w kryptowalutach zostało skradzionych z scentralizowanych giełd w 2021 r; do tego blisko 3,2 miliardy dolarów łącznie skradziono użytkownikom, którzy powierzyli swoje środki jakiejś aplikacji lub usłudze z danego powodu. Stanowi to jedno z największych ryzyk dla użytkowników kryptowalut, zwłaszcza że ilość kradzieży stale rośnie, zarówno pod względem ich ilości jak i wartości. Jeśli giełda przechowuje klucze do Twoich środków, mogą one zostać skradzione przez hackera (albo nawet samą giełdę!) w każdej chwili.

Jeśli sam trzymasz własne klucze, to jedynym źródłem ryzyka kradzieży, bądź konfiskaty są oszustwa i napady, a więc o wiele rzadsze ryzyko, które przeważnie istnieje jedynie u bardzo zamożnych lub wśród ofiar wycieków danych KYC z serwisów ich wymagających.

Kolejny ważny aspekt trzymania własnych kluczy to aspekt, który jest bardziej istotny dla całej wspólnoty niż jednej osoby. Kiedy zdecydowana większość użytkowników w Monero trzyma własne klucze, giełdy nie mogą kłamać na temat swoich rezerw Monero i sprzedawać „papierowe Monero”. 

Chociaż system rezerw cząstkowych w wykonaniu giełd nie jest oficjalnie potwierdzony, to jest wielu członków społeczności podejrzewających, że giełdy takie jak Binance wykorzystują użytkowników Monero do zakładania się przeciwko niemu i wypożyczają pieniądze użytkowników, aby sztucznie zwiększyć podaż Monero. 

To zachowanie może prowadzić do kryzysów płynności Monero, gdy użytkownicy, którzy _chcą_ trzymać własne Monero nie mogą ich wypłacić z giełdy, ponieważ giełda, która im je sprzedała nie ma ich dostępnych. Im więcej Monero użytkownicy samodzielnie będą przechowywali poza giełdami, tym zdrowsza i bardziej naturalna będzie cena i rynek Monero, a ewentualna wroga giełda będzie miała mniejszą możliwość ataku ceny Monero.

## Jak przechowywać własne klucze Monero?

Gdy zaczynasz przechowywać własne klucze, najważniejsze jest to, żeby pamiętać o _zapisaniu seeda w bezpiecznym miejscu_! Seed to seria 14 lub 25 przypadkowych słów, które każdy portfel Monero Ci poda, gdy utworzysz nowy portfel. Są one wszystkim czego potrzebujesz, aby odzyskać swoje środki jeśli zgubisz swój telefon, komputer, laptopa, albo zapomnisz hasła.

Traktuj seeda jakby był wart tyle co wszystkie Twoje Monero w portfelu, ponieważ każdy kto zdobędzie Twojego seeda, będzie mieć dostęp do Twoich pieniędzy. Przechowuj seeda w bezpiecznym lub tajnym miejscu, zrób kilka kopii na wypadek pożaru, bądź innej katastrofy naturalnej. Nigdy nie pokazuj swojego seeda komuś innemu.

Więcej na temat seedów możesz się dowiedzieć tutaj: [Mnemonic Seed | Moneropedia](https://web.getmonero.org/resources/moneropedia/mnemonicseed.html).

Jeśli jesteś głównie użytkownikiem komputerów i nie wydajesz/nie odbierasz Monero często, to istnieje kilka opcji przechowywania własnych kluczy bez konieczności polegania na osobach trzecich. 

  * [The official Monero wallet](https://getmonero.org/downloads)
    * To jest oficjalne oprogramowanie portfela Monero. Jest ono stale jest ulepszane i rozbudowywane. Zawiera zintegrowanego demona Monero (jeśli chcesz), jest bardzo przyjazny dla użytkownika i wkrótce będzie obsługiwał [kopanie za pośrednictwem p2pool bezpośrednio z Twojego portfela](https://localmonero.co/knowledge/p2pool-decentralizing-monero-mining).
  * [Feather Wallet](https://featherwallet.org/)
    * Jest to wspaniały portfel w stylu [Electrum dla Bitcoina](https://electrum.org/), jest prosty i ma bardzo wiele funkcji.

  * To jest oficjalne oprogramowanie portfela Monero. Jest ono stale jest ulepszane i rozbudowywane. Zawiera zintegrowanego demona Monero (jeśli chcesz), jest bardzo przyjazny dla użytkownika i wkrótce będzie obsługiwał [kopanie za pośrednictwem p2pool bezpośrednio z Twojego portfela](https://localmonero.co/knowledge/p2pool-decentralizing-monero-mining).

  * Jest to wspaniały portfel w stylu [Electrum dla Bitcoina](https://electrum.org/), jest prosty i ma bardzo wiele funkcji.

Dla tych z nas, którzy lubią mieć Monero ze sobą lub często wydają, posiadanie porządnego portfela Monero, który daje Ci pełną kontrolę nad Twoimi kluczami jest bardzo ważne.

  * [Cake Wallet](https://cakewallet.com/)
    * Cake Wallet jest darmowym i open-sourcowym (FOSS) portfelem na Androida i iOS. Obsługuje Monero, Bitcoina i Litecoina.
  * [Monerujo](https://www.monerujo.io/)
    * Monerujo jest portfelem FOSS na Androida, wyposażonym w wiele wspaniałych funkcji, piękny interfejs, natywną obsługę Tora i dużo więcej.

  * Cake Wallet jest darmowym i open-sourcowym (FOSS) portfelem na Androida i iOS. Obsługuje Monero, Bitcoina i Litecoina.

  * Monerujo jest portfelem FOSS na Androida, wyposażonym w wiele wspaniałych funkcji, piękny interfejs, natywną obsługę Tora i dużo więcej.

## Wniosek

Mamy nadzieję, że ten post wzmocnił w Tobie potrzebę samodzielnego trzymania własnych kluczy, a także nakierował na niektóre doskonałe portfele.

Im więcej bierzesz Monero we własne ręce i faktycznie go używasz, tym więcej korzyści możesz uzyskać zarówno teraz, jak i w przyszłości. Monero to nie tylko spekulacja - jest to potężne narzędzie dla wolności i prywatnych finansów, które są nam bardzo potrzebne w dzisiejszym świecie i w niedługiej przyszłości 

Teraz idź wypłacić to Monero z giełd i zanurz się w tym, do czego Monero jest stworzone. 

Więcej do przeczytania