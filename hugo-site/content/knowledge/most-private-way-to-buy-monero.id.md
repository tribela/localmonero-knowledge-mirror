---
title: "A Bitcoin Monerora váltása ugyanolyan privát, mint a közvetlen vásárlás?"
slug: "most-private-way-to-buy-monero"
date: "2021-03-10"
image: "/images/btc.png"
image_credit: "Illustration by CypherStack"
image_credit_url: "https://cypherstack.com"
---
A Monero egy olyan kriptovaluta, amely a magánélet védelmét tartja a legfontosabbnak, de amit sokan nem értenek, hogy a használatával garantált adatvédelem nem abszolút és nem minden helyzetben golyóálló. Tévedés ne essék, a Monero nagyjából annyira magánjellegű, amennyire a bizalommentes megoldások között lehetséges, de van néhány fontos szempont, amelyet a felhasználóknak figyelembe kell venniük pénzügyi adataik védelmében.

Ugyanez igaz az élet más területeire is. Példaul, hiába marad távol mindenféle közösségi médiától, ha állandóan olyan barátokkal van, akik közös képeket készítenek, töltenek fel, és osztanak meg, ugyanúgy oda a magánélete, minden megtett erőfeszítés ellenére. A közösségimédia-konszern ugyanúgy profilokat épít, azokról is, akik nincsenek jelen a platformjukon.

Az egyik gyakran emlegetett eset, amikor az emberek nem mindig veszik figyelembe az összes következményt és a potenciálisan kiszivárgó metaadatokat, az a Bitcoin-Monero cserék kérdése. A közösségben általánosan elterjedt az a nézet, hogy a Bitcoin Monerora történő váltása teljes megtisztulást jelent, a felhasználó megkapja a Monero összes adatbiztonsági előnyét, annak ellenére, hogy egy nyílt láncról érkezik.

Hasonló módon, egyesek szerint a Monero nem-KYC és KYC forrásból való beszerzése ugyanannyira privát. Eszerint a logika szerint ez hasonló ahhoz, amikor egy bankban készpénzt veszünk fel. Ebben a forgatókönyvben a bank ismeri az arcát és nevét, és tudja, hogy összességében mennyi van a számláján, és mennyi készpénzt vett fel, de nem tudhatja, hogy utána mit csinál a készpénzzel. A Monero adatvédelmi garanciáival ennek ugyanígy kell lennie, akkor is, ha a Monerot KYC/AML forrásból szerezzük be, igaz?

Nos, nem egészen.

Először is lépjünk egyet hátra, és definiáljuk, mit értünk KYC/AML alatt. Ez a mozaikszó a Know Your Customer [Ismerd a vásárlódat] / Anti-Money Laundering [Pénzmosás ellen] rövidítése, amely törvények előírják a tőzsdéknek és más szereplőknek, hogy azonosító adatokat gyűjtsenek ügyfeleikről. Minél nagyobb a mozgatott pénzösszeg, annál több információt kérnek el. Ahogy a név is sugallja, mindezt a pénzmosás borzasztó kockázatának minimalizálása érdekében teszik.

Térjünk vissza a Monerohoz. Az biztos, hogy KYC forrásból Monerora váltani a pénzt nagyságrendekkel jobb adatvédelem, mint nyílt lancú valutát, például BTC-t vásárolni KYC forrásból, de továbbra is szükséges megfontolni, hogy mi derül ki, és mit jelentenek a feltárt információk az Ön magánéletének és biztonságának szempontjából .

Még a banki készpénzes forgatókönyv mellett is, ha nagyobb összeget vesz fel a bankból, mivel a bank ismeri az adatait (beleértve a lakcímét is), a pénztáros láthatja, hogy mennyi van a számláján, és esetleg alávaló terveket szőhet a vagyonának méretétől függően. Ez persze ritka, mivel a pénz úgyis a bankban van, nem pedig az Ön otthonában, viszonylag csekély a lehetséges zsákmány, amit el tudnak érni. Ugyanez nincs így a Monero esetén, amelyre nem harmadik fél vigyáz, hanem Ön. Nem mindig könnyű saját bankunknak lenni.

Hasonlóképpen, a BTC-ről XMR-re való áttérés, függetlenül attól, hogy hogyan történik, nyomot hagy a Bitcoin blokkláncon. Noha ez valóban kevésbé káros, mint a BTC-ről BTC-re mozogni, mivel a csere másik oldalán a Monero alapértelmezett adatbiztonsága van, figyelembe kell venni a nyomok hagyásának következményeit. Ezek a nyomok sokkal nagyobb hatást fejtenek ki, ha a folyamatban bárhol megjelent a KYC.

Képzeljünk el egy olyan forgatókönyvet, amelyben "piszkos" Bitcoinokat kaptak áruért vagy szolgáltatásért, ami eleve csak a Bitcoin teljes átláthatósága miatt lehetséges. Nem tudja, hogy ezek a Bitcoinok "piszkosak", mivel nincs meg a technológiája az egyes Bitcoinok ellenőrzéséhez, így Ön, kriptohoz értő ember, nem érzi magát biztonságban, és nincs pénze egy láncelemző céget megfizetni, hogy ellenőrizze ezt Önnek. Tehát úgy dönt, hogy a biztonság kedvéért Monerora váltja a pénzt.

Beteszi a Bitcoinját egy tőzsdére, majd Monerora váltja, amit aztán kivesz a saját pénztárcájába. Ez a forgatókönyv már most is kicsit valószínűtlen, mert a csere során megjelölhetnék a "piszkos" bitcoinjait, és lezárhatnák a számláját, aztán vagy visszakapja a pénzét, vagy nem, de a példa kedvéért tegyük fel, hogy engedték a cserét megtörténni.

Ezen a ponton, ha a kormány érdeklődni kezdene ezeknek a Bitcoinoknak a hollétéről, követni fogja őket a tőzsdéig, bekéri a KYC-információkat a betétesről, majd láthatják, hogy Monerot vett érte (önmagában gyanús), és máris megjelenik a Nemzetbiztonság az ajtaján kopogtatni.

Persze ez nem azt jelenti, hogy kerülnie kell a Bitcoin Monerora cserélését, nehogy gyanúsnak tűnjön. Már akkor gyanúba keveredett, amikor elfogadta a "piszkos" Bitcoint, és ha nem cserélné le, akkor is megtalálnák blokklánc-elemzéssel, és ugyanúgy kopogtatnának. Ez a példa inkább arra világít rá, hogy az nyílt láncú kriptok használata jelentős kockázattal jár, és a privát, helyettesíthető Monero használata nem törli el visszamenőleg az átlátszó láncon maradt lábnyomokat.

A magánéletét fontosnak tartó egyén számára a nyílt blokkláncok használatát legjobb minimálisra csökkenteni, és rendkívül óvatosan kell eljárni a kivételes esetekben. A KYC-t lehetőség szerint kerülni kell, mivel a metaadatok továbbra is felhasználhatók bírósági ügyek felépítésére és kérdések feltevésére, és ne adj isten, ezek a KYC adatok (vagy akár kereskedési információk) alkalmatlanság miatt ki is szivároghatnak a tőzsdékről. Akkor is, ha csak Monerot vett és venne ki a tőzsdéről, ez a kiszivárgott információ felfedi, mennyi Moneroja volt, és hol tartózkodik. Mind olyan információ, amit senki nem szeretne, hogy a kibertér nyilvánosságában lebegjen, ebben talán mind egyértünk.

Összefoglalva, bár a Monero használata valóban sok-sok támadást kiküszöböl, és alapértelmezés szerint minimálisra csökkenti a metaadatok szivárgását, a felhasználó így is sokat hibát véthet, ami megsemmisíti a saját adatbiztonságát. Az egyik legritkábban figyelembe vett veszély, ha egy nyílt láncot használunk a Monero felé vezető belépésre, vagy KYC forrásből szerezzük be, arról nem is beszélve, amikor a kettő egyszerre történik.

Ennek a cikknek nem célja a félelemkeltés, inkább ösztönözni szeretné a felhasználókat, hogy alaposan gondolják át döntéseiket, és tartsák észben, hogy bizonyos körülmények között még a legjobb adatvédelem is törékeny lehet. A felhasználóknak ébernek kell lenniük, hogy megvédjék saját adataikat, okos döntéseket hozva, hogy mit, hol és kitől vásárolnak.

További olvasnivaló

  * [A Monero egyedülálló módon teszi lehetővé a körkörös gazdaságokat](/knowledge/monero-circular-economies)/

  * [A Monero gyűrűs aláírásai kontra CoinJoin, mint a Wasabiban](/knowledge/ring-signatures-vs-coinjoin)/

  * [Miért (és hogyan!) érdemes a kulcsokat saját kézben tartani](/knowledge/hold-your-keys)/

  * [Hozzájárulás a Monerohoz](/knowledge/contributing-to-monero)/

  * [Hogyan befolyásolják a távoli csomópontok a Monero adatbiztonságát](/knowledge/remote-nodes-privacy)/

  * [Hogyan használja a Monero a hard forkokat a hálózat frissítéséhez](/knowledge/network-upgrades)/

  * [Nézetcímkék: Hogyan csökkenti egy byte adat a Monero tárcák szinkronizálási idejét 40+%-kal](/knowledge/view-tags-reduce-monero-sync-time)/

  * [A P2Pool és szerepe a Monerobányászat decentralizálásában](/knowledge/p2pool-decentralizing-monero-mining)/

  * [Seraphis: Mit fog elhozni Moneronak](/knowledge/seraphis-for-monero)/

  * [Miért bizalommentes a Monero (a Zcash-sel ellentétben)](/knowledge/monero-trustless-setup)/

  * [Miért jobb értékmegőrző a Monero , mint a Bitcoin?](/knowledge/monero-better-store-of-value)/

  * [Hogyan tudja a Monero legyőzni a Bitcoin hálózati hatásait?](/knowledge/network-effect)/

  * [Miért a Monero közösségnek van a legkritikusabb gondolkodása](/knowledge/critical-thinking)/

  * [Átverések, amelyekre figyelni kell a Monero használatakor](/knowledge/monero-scams)/

  * [Hogyan működnek az oszthatatlan cserék Moneroban](/knowledge/monero-atomic-swaps)/

  * [Amit minden Monero felhasználónak tudnia kell, amikor a hálózatról van szó](/knowledge/monero-networking)/

  * [Hogyan rejti el a RingCT a Monero tranzakciók összegét?](/knowledge/monero-ringct)/

  * [Hogyan védik a Monero rejtett címek a személyazonosságát](/knowledge/monero-stealth-addresses)/

  * [Hogyan akadályozzák meg a Monero alcímek az identitás összekapcsolását](/knowledge/monero-subaddresses)/

  * [Monero kimenetek magyarázata](/knowledge/monero-outputs)/

  * [Monero bevált módszerek kezdőknek](/knowledge/monero-best-practices)/

  * [Hogyan rejtik el a gyűrűs aláírások a Monero kimeneteket](/knowledge/ring-signatures)/

  * [A Monero megoldása a Bitcoint sújtó blokkméret-problémára](/knowledge/dynamic-block-size)/

  * [Hogyan javítja a CLSAG a Monero hatékonyságát](/knowledge/what-is-clsag)/

  * [Miért van a Monero hálózaton utólagos kibocsátás](/knowledge/monero-tail-emission)/

  * [A Monero rövid története](/knowledge/monero-history)/

  * [A Wired Magazin téved a Moneroval kapcsolatban, mégpedig ezért](/knowledge/wired-article-debunked)/

  * [A 15 legnépszerűbb Monero mítosz és kétely, cáfolva](/knowledge/monero-myths-debunked)/

  * [Hogyan rejti el a Dandelion++ a Monero tranzakciók eredetét](/knowledge/monero-dandelion)/

  * [Miért nyílt forráskódú és decentralizált a Monero](/knowledge/why-monero-is-open-source-and-decentralized)/

  * [Monero bányaszat: Mitől olyan különleges a RandomX?](/knowledge/monero-mining-randomx)/

  * [Miért jobb a Monero, mint a Dash, a Zcash, a Zcoin (még Lelantussal is), a Grin és a Bitcoin mixerek, mint a Wasabi (Frissítve 2020 májusában)](/knowledge/why-monero-is-better)/

További olvasnivaló