---
title: "A Monero egyedülálló módon teszi lehetővé a körkörös gazdaságokat"
slug: "monero-circular-economies"
date: "2022-05-07"
image: "/images/economy.png"
image_credit: "Illustration by CypherStack"
image_credit_url: "https://cypherstack.com"
---
A kriptovaluták túlélésében, növekedésében, használhatóságában az egyik legfontosabb szempont a körkörös gazdaságok kialakítása. Láttuk, ahogy ezek kis méretben felbukkantak a Bitcoin és más kriptovaluták esetében, de a Monero számos olyan tulajdonsággal rendelkezik, amelyek egyedülálló módon lehetővé teszi, hogy körkörös gazdaságokat építsünk, és részt vegyünk bennük.

## Mik a körkörös gazdaságok?

Bár biztos vagyok benne, hogy mindannyian nagyjából ismerik a gazdaságok tágan értelmezett természetét, a „körkörös gazdaság” gondolata olyasmi, amiről ritkán esik szó a kriptovaluták világán kívül. A körkörös gazdaságokatot az teszi annyira fontossá és különlegessé, hogy valóban szabad piacokat hoznak létre, amelyek lehetővé teszik szolgáltatások, termékek és áruk kereskedelmét _közvetlenül Moneroval_.

A résztvevőknek nem kell állandóan fiatból és fiatra váltogatni, hanem a rendszeren belül tarthatják Monerojukat, közvetlenül Moneroban kereshetnek, takaríthatnak meg és költhetnek, a hagyományos gazdaságra jellemző súrlódások, megfigyelés vagy korlátozások nélkül. 

A körkörös gazdaságok általában teljesen legálisak, de inkább „szürke piacokként” funkcionálnak, a fiat világra jellemző „fehér piacokkal” ellentétben .

## Miért kell körkörös gazdaságokat építenünk?

Lehet, hogy ez a pont nem tűnik fontosnak a legtöbb nyugati embernek vagy olyanoknak, akik stabil országban élnek, de az államilag kibocsátott személyi igazolványokra és jóváhagyásra támaszkodó üzletvitel, megélhetés, vásárlás, és túlélés lehetővé teszi az állam számára, hogy könnyen elvágja azokat, akiket „engedetlennek” tart

Ez _nem_ csak bűnözőket jelent, lehet szó politikailag másként gondolkodókról, vallási kisebbségekről, etnikai kisebbségekről, stb. Ez lehetőséget ad az államnak, hogy megszabja, ki folytathat kereskedelmi tevékenységet és ki nem, kivel köthetünk üzletet, mit lehet vásárolni vagy eladni – lényegében az életet vagy a halált megszabva minden polgár számára az engedelmességük alapján.

A függőség megszüntetése a körkörös gazdaságok kiépítésével elveszi az államok hatalmát azon képességünk felett, hogy részt vehessünk a gazdaságban, így túlélhetünk és boldogulhatunk, függetlenül attól, hogy az állam mit gondol rólunk.

A Monero hihetetlenül erős adatvédelmi garanciái és decentralizációja rendkívül nehézzé (vagy akár lehetetlenné) teszi annak megakadályozását, hogy az emberek úgy használják, ahogy jónak látják. A Moneronak, mint a szabadság eszközének erős technológiai alapja miatt a kormányok gyorsan kezdik felismerni, hogy a Monero-felhasználók ellenőrzésére vagy a hálózat hatékonyságának csökkentésére a legjobb esélyük az, hogy ellenőrzés alatt tartsák, ki juthat hozzá Monerohoz, miközben csinos listát állítanak össze a felhasználókról a Know-Your-Customer (KYC) tőzsdéken keresztül.

Amikor körkörös gazdaságot építünk ki, nem kell gyakran (vagy akár egyáltalán!) használnunk a fiat fel- és lejárókat, így meg tudjuk szüntetni ezt az ellenőrzési pontot a tetteink felett.

Ezt úgy is elérhetjük, hog megtagadjuk a központosított KYC-tőzsdék használatát, és peer-to-peer kereskedünk itt a LocalMoneron.

## Hogyan teszi lehetővé a Monero egyedülálló módon a körkörös gazdaságokat?

Míg a Monero osztozik a Bitcoin néhány alapvető tulajdonságában, amelyek lehetővé teszik a körkörös gazdaságokat (cenzúraálló fizetés, p2p-tranzakciók, stb.), emellett teljesen egyedülálló eszközöket is ad azok számára, akik szeretnék ezeket felépíteni vagy részt venni bennük. 

A Monero felhasználóknak nem kell aggódniuk a tömeges megfigyelés vagy akár célzott cenzúra miatt sem, ami egyedülálló lelki békét tesz lehetővé, és megkönnyíti a kereskedelmet. Bármikor, bármiféle megfigyelés nélkül üzletelhet a világon bárkivel, az Ön által választott Monero pénztárca használatával.

Mivel a Monero egységei helyettesíthetőek (1 XMR mindig egyenlő 1 XMR-rel, bármi is történik), a körforgásos gazdaság résztvevőinek nem kell aggódniuk az általuk küldött vagy fogadott pénzek miatt. Az elküldött Monero nem követhető vissza más tranzakciókhoz, nincs előzménye, így nem is cenzúrázható ez alapján, a kapott Monero pedig mindig teljes áron, szabadon elkölthető. Ez a helyettesíthetőség elősegíti a résztvevők nyugalmát, biztosítja, hogy a láncelemző cégek ne törhessenek be a körforgásos gazdaságokba, és megakadályozza a Moneroba, mint csereeszközbe vetett bizalom összeomlását.

A Bitcoin csereértékébe vetett bizalom jelenlegi leomlása ahhoz vezetett, hogy gyorsan veszíti el vonzerejét olyan körkörös gazdaságokban, ahol a Monero is jelen van. Az emberek nem akarják, hogy vizsgálniuk kelljen a pénzeszközök szennyezettségét, aggódniuk amiatt, hogy bárhol el tudják-e majd költeni, vagy szükségük legyen valamilyen láncelemző eszközre, hogy megvédhessék magukat a jogi vagy szabályozási problémáktól.

A Monero egyik legegyértelműbb előnye, hogy a tranzakciós díjak hihetetlenül alacsonyak, és az [utólagos kibocsátásnak](https://localmonero.co/knowledge/monero-tail-emission) illetve a [dinamikus blokkméretnek](https://localmonero.co/knowledge/dynamic-block-size) köszönhetően hosszú távon is méltányosak maradnak. 

Ezek az alacsony díjak biztosítják a kereskedelem zavartalan áramlását, függetlenül a blokklánc feltorlódásától, tovább csökkentve a résztvevőkre nehezedő mentális terhet és idegeskedést, ami a tranzakcióik időzítésével jár, vagy az órákig/napokig tartó várakozással alacsonyabb tranzakciós díjakra. A jelenlegi 1 cent körüli díjakkal szabadon bonyolíthat bármilyen méretű tranzakciót anélkül, hogy aggódnia kellene a költségek miatt.

## Következtetés

Végső soron a Monero olyan digitális készpénz, amilyennek a készpénznek lennie kell. A készpénz biztonsága, helyettesíthetősége és privátsága, a digitális, globális és P2P tranzakciók minden előnyével elválasztva az állami irányítástól vagy felügyelettől. Ez a képesség, ahogy digitális készpénzként tud működni, egyedülálló módon teszi lehetővé a körforgásos gazdaságokat, és segíti őket abban, hogy olyan szinten növekedjenek és virágozzanak, amire más kriptovalutákka, például Bitcoinnal egyszerűen nem volnának képesek.

## Hogyan tudhatok meg többet?

Ha kíváncsi, és szeretné jobban megérteni a körkörös gazdaságokat, vagy még ma részt szeretne venni egyben, tekintse meg az alábbi linkeket, ahol nagyszerű kezdőpontokat találhat (angolul):

  * [“KYC-free Bitcoin circular economies: Free the markets, free the world” - Anarkio](https://bitcoinmagazine.com/business/kyc-free-bitcoin-circular-economies)
  * [“It’s Time To Join The Bitcoin Circular Economy” - Ragnar Lifthrasir](https://bitcoinmagazine.com/business/its-time-to-join-the-bitcoin-circular-economy/)
  * [“Monerica.com - A directory for a circular Monero economy”](https://monerica.com/)
  * [Monero Merchants - Cryptwerk](https://cryptwerk.com/pay-with/xmr/)

További olvasnivaló