---
title: "Miért a Monero közösségnek van a legkritikusabb gondolkodása"
slug: "critical-thinking"
date: "2020-12-05"
image: "/images/critical.png"
image_credit: "Illustration by CypherStack"
image_credit_url: "https://cypherstack.com"
---
Mindenkinek megvan a maga története a kriptovaluta-vadnyugaton való utazásairól. Vannak, akik találtak egy helyet ahol spekulálni lehet, mások barátokra leltek, megint mások pedig olyan technológiára, amiben hihetnek. A különbségek ellenére általában sok dologban hasonlítanak a különböző kriptovaluták és közösségek. Ezek egyike a szektás viselkedéshez való zavaró hasonlatosság, ami sok kriptoközösségben megtapasztalható.

Ezt a viselkedést nem nehéz észrevenni. A kritikák elfogadásának képtelensége és a hibák szándékos figyelmen kívül hagyása, bizonyítékokkal szembesítve is, csak néhány példája ennek. Néhol a drukkerkedés annyira elharapózik, hogy bármilyen kritikára fegyelmi eljárással válaszolnak.

A kriptovaluta-utazót, aki próbálná az arra érdemes projekteket támogatni, és [nem elveszíteni az összes pénzét](/knowledge/monero-scams), arra bátorítjuk, hogy gondolkodjon kritikusan és ítélje meg a projekteket a világhoz hozzáadott értékük alapján, de mi a helyzet a másik iránnyal? A projekteknek nem kéne önkritikusnak és öntudatosnak lennie?

Szerintünk igen. A közösség a projektnek és a vezetőinek tükre. Továbbá, egy intelligens közösség többet vár el fejlesztőitől, és képes kritizálni a javasolt megoldásokat, ahelyett, hogy vakon bízna bennük és elhinné, hogy a fejlesztők a felhasználók javára dolgoznak, nem pedig saját maguk vagy külső szereplők érdekében.

Ezzel szemben egy olyan közösség, amelyik csak az árfolyammal törődik, és nem képes vagy nem hajlandó kritikusan értékelni önmagát (vagy engedni, hogy mások értékeljék), arra van ítélve, hogy megragadjon a középszerűségben.

A Monero igyekszik a fejlesztőit, kutatóit, vezetőit és magát a közösséget a legszigorúbb mérce szerint értékelni, minimalizálni az elhatalmasodó önelégültség és bomlasztó apátia kockázatát.

Az egyik módja ennek, hogy hetente Szkeptikus Vasárnapot tartunk a közösségi alredditen. Ez a hely, ahol az emberek hangot adhatnak a Moneroval, a protokollal, a vezetéssel vagy bármi mással kapcsolatos aggodalmaiknak. Egy hely, ahol a kérdéseket, sőt a bizalmatlanságot egyenesen bátorítják, és elengedhetetlennek tartják ökoszisztémánk egészségének szempontjából.

Ez éles ellentétben áll sok más közösséggel, amelyek nemcsak kerülik a kritikát, hanem gyakran apátiára és a gondolkodás beszüntetésére ösztönzik a közösségüket. Ez így durvának tűnhet, de lehetetlen ránézni a rendszerszintú tiltásokra, a beszélgetések leállítására, a drukkerek bátorítására, amelyet más kriptok közösségi tereiben tapasztalhatunk, és más következtetésre jutni.

Ez nem azt jelenti, hogy a Monerónak nincsenek elvakult rajongói, természetesen vannak. Az érdekesség azonban az, hogy a közösség sok tagja rájuk szól, és színvonalasabb viselkedésre szólítja őket. A Monero odáig megy, hogy az eltúlzott áradozást spamnek tekinti, és próbálja elterelni megfelelőbb helyekre, vagy teljesen eltávolítani.

Az elcsökevényesedett elmék veszélyét komolyan kell venni. Az adatvédelem egy fegyverkezési verseny, ahol mindenkinek résen kell lennie, az „A Monero a legjobb!” és a „Semmi sem verheti meg a Monerot! Feltörhetetlen!” csak elvonja a figyelmet a harc jelentőségéről. Ebből a szempontból a kritikus gondolkodás és az egészséges kételkedés hiánya egy közösségben nem csak bosszantó vagy fanatikus, hanem a protokoll bukásához is vezethet.

Sok szempontból példának tekinthetjük a Bitcoint, hogy ez a való életben hogyan játszódik le. A bitcoin-maximalisták gyakran kiabálnak és fitogtatják a Bitcoin érdemeit, és ha az adatvédelem, a helyettesíthetőség vagy a skálázhatóság problémái merülnek fel, a kérdéseket elhárítják, az elkövetőket pedig kidobják a közösségből. Túl gyakran fordul elő, hogy a jogos kérdéseket feltevőket kitiltják, letiltják vagy egyéb módon kizárják a Bitcoin-közösségekben való részvételből, csak azért, mert nem feleltek meg a közmegegyezéses retorikának, és kérdéseket mertek feltenni.

Ezek a megfáradt utazók újra és újra visszatalálnak a Monerohoz, és miután időt töltöttek a közösségben, dicsérni szokták a projektet a kiegyensúlyozott vitákért és a kényelmetlen kérdésekkel való szembenézésért. Nem példátlan, hogy ezek az utazók más kriptopénzekról akarnak beszélni, nem azért, mert népszerűsíteni akarják, hanem mert bízni kezdtek a közösség értelmében és logikájában, és őszinte véleményeket szeretnének hallani egy másik láncról, amit nem tudnak az ottani közösségben megtalálni.

Még az is, hogy Monero folyamatosan hard forkol a múltban és a jelenben is, a projekt alázatát és erejét mutatja. Míg egyesek a hard forkokat [fejlesztői központosításnak](/knowledge/why-monero-is-open-source-and-decentralized) tartják –ami bizonyos mértékig igaz – ez azt is jelzi, hogy a fejlesztők belátták, csekély az esélye annak, hogy mindent elsőre 100%-osan jól csináljanak. A dolgokat javítani kell, sőt, akár teljesen lecserélni is szükséges lehet, ha a Monero versenyképes akar maradni mind az adatvédelmi, mind a kriptovaluta-térben.

Gyakran előfordul, hogy ezek a változtatások megszüntetik a visszafelé kompatibilitást, ami komoly tabu a Bitcoin protokollban, ahol minden változásnak soft forknak és visszafelé kompatibilisnek kell lennie. Ez azonban azt jelenti, hogy a Bitcoin által végrehajtott egyes változtatások hatóköre nagyon korlátozott. Visszafogja őket a múltjuk, amit a fejlesztéseknek tiszteletben kell tartaniuk, gyakran értelmetlenül. Eközben a Monero változtatásai elsöprőek lehetnek, és gyakran nagyságrenddekkel javítják a protokollt és az adatbiztonságot.

Ez könnyen látható a [RingCT](/knowledge/monero-ringct) bevezetésén. Korábban a Monero csak a[rejtőzködő címeket](/knowledge/monero-stealth-addresses) és a [gyűrűs aláírásokat](/knowledge/ring-signatures) tartalmazta, az összegek láthatók maradtak. Shen Noether, egy Monero-kutató módosított egy létező protokollt, amely elrejti a Monero tranzakciókhoz tartozó összegeket, de ennek hozzáadása megbontja a visszafelé kompatibilitást, ami azt jelenti, hogy a régi típusú tranzakciók a nyilvános összegekkel többé nem működnek.

A Monero vállalta ezt a kockázatot, és az eredmény sokkal jobb adatvédelem lett, amely megszilárdította a Monero pozícióját az adatvédelmi kriptovaluták királyaként. De ez nem minden, amit megmutatott. Ez a fork, csakúgy, mint az azóta történtek, illetve a közösségi bátorítás a szkepticizmusra, alázatra, és kérdések feltevésére is kiemelte a Monerot a kriptotér legélesebb és legkritikusabb elméinek gyűjtőhelyeként.

További olvasnivaló