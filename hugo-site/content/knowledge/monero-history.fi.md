---
title: "Moneron lyhyt historia"
slug: "monero-history"
date: "2020-07-22"
image: "/images/history.png"
image_credit: "Illustration by CypherStack"
image_credit_url: "https://cypherstack.com"
---
Harvojen kryptovaluuttaprojektien alkuperä on mysteerin peitossa. Useimmilla on tunnistettavissa oleva perustaja, ja monet hyppäsivät projekteihinsa ennen julkaisua maksimoidakseen ICO:n tuotot. Bitcoin näytti olevan yksin siinä, että sillä oli tyhjästä kryptografiayhteisöstä pudonnut julkaisu, jonka perustaja Satoshi Nakamoto katosi.

Moneroon asti.

Mutta ennen kuin alamme edes puhua Moneron julkaisusta vuonna 2014, meidän on palattava vielä pidemmälle menneisyyteen.

## Bytecoin

Syyskuussa 2013 aiemmin tuntematon ryhmä, Cryptonote, julkaisi tiedotteen uudesta protokollasta samalla nimellä. Tällä protokollalla pyrittiin luomaan Bitcoinin kaltainen kryptovaluutta, vaikka se käytti valinnaisia sormusallekirjoituksia ja piilotettuja osoitteita yksityisyyden vahvistamiseksi. Pian tämän jälkeen, marraskuussa 2013, ensimmäinen koodi puskettiin GitHubiin uudelle kolikolle nimeltä Bytecoin. Tämä kolikko toteutti paperissa kuvatun protokollan aivan uudella koodipohjalla (eli sitä ei ollut forkattu Bitcoinista kuten useimmat muut kolikot tuolloin).

Bytecoin-tiimi otti aikansa puskiessaan loput koodista GitHubiin, mutta se näytti valmistuvan maaliskuussa 2014, jolloin projektin "löysi" myöhemmin "satunnainen" henkilö BitcoinTalk-foorumeilta. Vaikkakin nyt epäillään laajalti, että tämä oli ennalta suunniteltu temppu joka herätti kiinnostusta. Sen jälkeen kun satunnainen henkilö onnistui keräämään kiinnostuneita silmäpareja projektille, kiinnostuneet huomasivat jotain outoa: yli 80 % kolikoista oli jo louhittu.

Tämä oli tähtitieteellinen määrä, ja monet olivat valmiita leimaamaan sen huijaukseksi ja jatkamaan eteenpäin, Kunnes Bytecoin-tiimi ilmestyi. He väittivät että syy, miksi niin suuri osa kolikosta oli louhittu tähän mennessä, johtui siitä että Bytecoin ei itse asiassa ollut uusi kolikko, jolla oli valtava ennakkolouhinta, vaan se oli itse asiassa ollut pimeässä verkossa jo kaksi vuotta vuodesta 2012 lähtien.

Lyhyesti, nämä väitteet eivät saaneet hyvää palautetta, koska kukaan ei ollut kuullut Bytecoinista aiemmin. Eikä kestänyt kauan, ennen kuin ihmiset menettivät kiinnostuksensa. Kaikki eivät kuitenkaan olleet valmiita luovuttamaan kokonaan. Jotkut alkoivat tutkia Cryptonote-protokollaa johon Bytecoin perustui, ja päättelivät että protokolla itsessään vaikutti vakaalta ja innovatiiviselta, vaikka ensimmäinen toteutus ei sitä ollutkaan. 

Siihen aikaan kilpailtiin siitä, kuka voisi forkata Bytecoinin, puhdistaa koodin ja olla ensimmäinen "ei-huijauksellinen" versio markkinoilla saadakseen ensikävijän edun.

## Bitmonero

9\. huhtikuuta 2014 toinen ennenkuulumaton taho nimeltä "thankful_for_today" julkaisi BitcoinTalk-foorumille ja lanseerasi ensimmäisen Bytecoin-forkin, nimeltään Bitmonero. Koska se oli ensimmäinen forkki, Bitmonero sai nopeasti huomiota ja sen ympärille muodostui 18. huhtikuuta ilmestyessään pieni yhteisö, joka halusi jatkaa siitä mihin Bytecoin oli jäänyt, mutta ei kestänyt kauan, kun Bitmonerostakin löytyi jotain hämärää. 

Perustaja "thankful_for_today" osoittautui vaikeaksi työkaveriksi. Hän saattoi kadota usein päiviksi kerrallaan (erittäin outoa upouuden kolikon kohdalla kehitystyön ensimmäisinä päivinä), yritti usein yhteisön vastusteluista huolimatta yhdistää Moneron louhintaa Bytecoiniin, muuttaa julkistusaikataulua ja yleensäkin kieltäytyä yhteistyöstä johdonmukaiseen ydinryhmän kanssa, joka oli mennyt niin pitkälle että oli rakentanut kolikon ympärille omat verkkosivustot, BitcoinTalk-postaukset ja arkistot.

Pian kävi selväksi, että Moneron ympärille muodostunut ydinryhmä oli paljon aktiivisempi ja pätevämpi kuin "thankful_for_todayn", ja vaikka hänet kutsuttiin osallistumaan useita kertoja, hän lopulta katosi ja hänestä tuli alaviite Moneron historiassa. Monia vuosia myöhemmin epäillään, että hän oli myös salaa osa Bytecoin-tiimiä. Miksi? Kaiken tämän aikana Bytecoin ei itse ollut istunut toimettomana.

## Poltettu maa

Bytecoin-tiimi ei ollut tyytyväinen. Heidän suunnitelmansa rikastua valheella massiivisesta kolikosta oli epäonnistunut. He olivat tehneet kaiken työn protokollan kehittämiseen (on vahvaa näyttöä siitä, että CryptoNote-kehittäjät ja Bytecoin-kehittäjät olivat hyvin läheisiä), eikä heillä ollut mitään näyttöä siitä.

Mutta he eivät olleet vielä valmiita. He julkaisivat uuden kolikon, Bitmonero, uudella salanimellä, "thankful_for_today". Itse asiassa, miksi lopettaa tähän? Koska he tunsivat koodin parhaiten, he saattoivat laskea markkinoille uusilla tileillä useita uusia kolikoita, joilla oli hieman erilaiset emissiot ja nimet, eikä kukaan hoksaisi että nämä olivat sama porukka koko ajan. Niin he tekivät. Fantomcoin, Monte Verde, Dashcoin (ei pidä sekoittaa Dashiin) ja muut forkit ilmestyivät pian Bitmoneron lanseerauksen jälkeen ja yrittivät ottaa osan markkinaosuudesta.

Nämä yritykset lopulta epäonnistuivat, sillä Monero kasvoi kilpailijoihinsa verrattuna nopeasti, eikä se jättänyt epäilystäkään CryptoNote-kolikoiden voittajasta.

Mutta silti huijaukset eivät loppuneet tähän. Bytecoinilla oli viimeinen ässä hihassaan. Kun "thankful_for_today" julkaisi Bitmoneron, hän julkaisi sen rinnalle tarkoituksella deoptimoidun louhijan. Hän piti optimoidun version ja toivoi keräävänsä itselleen suuren määrän Bitmoneroa, mutta ydintiimi ja muut riippumattomat ryhmät huomasivat nopeasti nämä deoptimoinnit, ja tämäkin korjattiin lyhyessä ajassa. Tämän viimeisen huijauksensa myötä Bytecoin vetäytyi pimeyteen ja tuli vain tekemään kopioituja brändejä ja ilmoituksia vuoden 2017 kryptovaluuttamarkkinoiden buumin huipulla yrittääkseen puristaa huijauksestaan viimeisetkin voitot oman pienen hyväuskoisen yhteisön kustannuksella.

## Johtopäätös

Kovin monet kolikot eivät voi ylpeillä sillä, että niillä on perustaja, joka ei ole enää heidän kanssaan. Itse asiassa Bitcoin ja Monero ovat luultavasti kaksi suurinta esimerkkiä. Vaikka vertailu saattaa näyttää Bitcoinin paremmassa valossa, on myös Moneron huijauksien täyteisessä alussa opittavaa.

Bitcoin osoitti mitä voi tapahtua, kun yksi henkilö on kyllästynyt nykyiseen järjestelmään ja uskaltaa vauhdittaa innovaatioita haastaakseen totuttuja toimintatapoja. Monero näyttää yhteisön voiman, joka kieltäytyy ruokkimasta valheita, löytää itse totuuden ja ottaa takaisin työkalut, joilla rakentaa vapautta. Monero on saattanut alkaa huijauksena, mutta se on todella kehittynyt tehokkaaksi aseeksi taloudellisen yksityisyytemme palauttamiseksi.

Lue lisää