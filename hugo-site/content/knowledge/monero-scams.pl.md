---
title: "Oszustwa, na które należy uważać korzystając z Monero"
slug: "monero-scams"
date: "2020-11-25"
image: "/images/scams.png"
image_credit: "Illustration by CypherStack"
image_credit_url: "https://cypherstack.com"
---
Tak długo, jak istniały pieniądze to pojawiały się oszustwa, żeby ludziom je odebrać, a przestrzeń kryptowalut nie jest wyjątkiem. Finalność transakcji kryptowalut w połączeniu z faktem, że nie ma centralnej organizacji, która pomaga je odzyskać, doprowadziła do nowych i innowacyjnych sposobów, za pomocą których oszuści mogą okraść użytkowników i zniknąć w cyfrowej pustce z łupem. W tym artykule poświęcimy czas na poinformowanie nowych użytkowników o niektórych z najbardziej wszechobecnych oszustw, ale ta lista w żadnym wypadku nie wyczerpuje tematu, a użytkowników zachęcamy zarówno do zdobycia wiedzy na temat najnowszych metod oszustw, jak i do stałego bycia ostrożnym i świadomym swojego cyfrowego otoczenia. 

## Oszustwo przez czyjeś udawanie

Jedną z metod oszustwa starą jak świat jest taka, która może mieć miejsce na każdej istniejącej platformie dyskusyjnej. W tym oszustwie oszust udaje, że jest zaufaną osobą społeczności lub pracownikiem wysokiej rangi jakiegoś biznesu. Po zdobyciu zaufania ofiary dzięki tej reputacji oszust może wysłać użytkownika na złośliwą stronę, przekonać do pobrania programu zaprojektowanego w celu kradzieży funduszy, a nawet po prostu zmusić użytkownika do bezpośredniego wysłania środków. Zawsze potrójnie sprawdź, czy osoba, z którą rozmawiasz, jest rzeczywiście właściwą osobą. Firmy będą miały e-maile do skontaktowania się w celu zweryfikowania tożsamości (tj. „Czy szef Twojej firmy właśnie skontaktował się ze mną na Telegramie?”), a inni liderzy w społeczności zwykle będą mogli się skontaktować za pomocą innych środków. Zawsze sprawdź przed podjęciem jakichkolwiek działań. ZWŁASZCZA, jeśli oni zainicjowali z Tobą rozmowę, a nie Ty z nimi. 

## Oszustwo udając biznes

Jest to podobne do oszustwa poprzez udawanie kogoś innego, tylko że w tym przypadku oszuści będą starali się posiadać stronę lub aplikację wyglądającą identycznie do istniejącego i zaufanego przedsiębiorstwa, ale ich kod i infrastruktura będą zaprojektowane tak, aby ukraść Twoje Monero. Często złośliwa strona będzie miała prawie identyczny adres, a może się nawet zdarzyć, że będzie wyżej w wynikach wyszukiwania bądź w reklamach. Na przykład jeśli zaufana strona to themonerowallet.com, oszustwem może być the-monero-wallet.com, albo nawet themonerȯwallet.com. Czy zauważyłeś co jest nie tak z ostatnią? Nad ,,o’’ jest kropka. Spójrz - ,,ȯ’’. Ale na pierwszy rzut oka może to nie być widoczne, a jeśli nazwa domeny wygląda poprawnie, a strona internetowa wydaje się identyczna z tym, czego można się spodziewać, to zbyt łatwo jest zakochać się w pułapce i rozdać swój seed Monero tylko po to, aby stracić całe swoje Monero zanim się zorientujesz co się stało. 

Ale jak pisaliśmy na początku tej sekcji, nie dotyczy to tylko stron internetowych. Istnieją przypadki, w których oszuści mogą stworzyć złośliwą aplikację, która wygląda identycznie do istniejących portfeli i umieścić ją na Google Play Store lub App Store, gdzie pozostanie niewykryta, dopóki nie zostanie zgłoszona (co może zająć sporo czasu). W tym czasie użytkownicy myślą, że pobierają właściwą aplikację, ale tak naprawdę są okradani przez oszustów.

Rozwiązaniem na tego rodzaju oszustwa jest czujność. Zawsze dwukrotnie sprawdzaj przed skorzystaniem z usług każdej strony internetowej lub aplikacji. Kiedy to w ogóle możliwe, wpisz nazwę strony internetowej na pasku adresu URL, nie korzystaj z wyszukiwarek i bądź wyjątkowo ostrożny, gdy coś pobierasz lub wykorzystujesz swój seed w jakikolwiek sposób. 

## Zwyczajne oszustwo

Czasem oszuści nie starają się nawet być subtelni. Dokonują niewyobrażalnych obietnic i wiedzą, że zawsze znajdzie się jakiś naiwniak, który im uwierzy z desperacji, chciwości lub ignorancji. Te oszustwa przybierają wiele form, od projektów kryptowaluty obiecującej niemożliwe zyski o ile najpierw wyślesz im pieniądze (jak Bitcoinnect), po specjalne, tajemne grupy, które obiecują, że powiedzą Ci jakie ruchy rynkowe nastąpią w przyszłości, oczywiście za opłatę. Pamiętaj. Jeśli coś brzmi zbyt dobrze, aby było prawdziwe, prawdopodobnie nie jest prawdziwe. Ta zasada jest szczególnie prawdziwa w przestrzeni kryptowalut, ponieważ stworzenie nowej lub odpalenie inteligentnego kontraktu jest trywialne, podczas gdy publikacja wymyślonych tez online jest darmowa. Pamiętaj, gdyby ktoś naprawdę odkrył sposób na to, jak przewidzieć rynek, albo znalazł inny sposób na niemalże nieograniczone pieniądze, to czemu miałby Tobie o nim powiedzieć? Czemu miałby nie wykorzystać tego odkrycia dla samego siebie i nie zarobić na nim fortuny? Czemu miałby się tym odkryciem dzielić? Pomyśl. Nie ufaj nikomu.

## Rola Twojego seeda Monero w oszustwach

Twój seed Monero JEST Twoim Monero. Musisz je zapisać, gdy tworzysz nowy portfel, ponieważ jeśli stracisz seeda, stracisz Monero i nikt nie da rady Ci pomóc. MUSISZ TEŻ zabezpieczyć seed przed innymi osobami. Jeśli ktoś ukradnie Twój seed, to może też wysłać Monero z portfela jakby był Tobą i nikt nie będzie mógł odzyskać tych pieniędzy. Znikną na zawsze. 

Często ludzie mają cold wallet Monero, są ciekawi swoich oszczędności i chcą je sprawdzić. Ale zamiast przejść przez trud ponownej instalacji całej aplikacji portfela, po prostu postanawiają użyć portfela internetowego, aby szybko przywrócić portfel z seeda i spojrzeć na swoje pieniądze. Jeśli padną ofiarą oszustwa udającego autentyczną stronę, wówczas sam akt wprowadzenia seeda przekaże go oszustom, którzy mogą następnie przenieść pieniądze do innego portfela, który kontrolują. 

ZA KAŻDYM razem gdy strona, aplikacja lub portfel mają opcję „Przywróć z seeda”, bądź czujny i upewnij się, że zastosowana aplikacja jest wiarygodna. Sprawdź skóry programu (strona internetowa Monero ma instrukcje, jak to zrobić), aby upewnić się, że program nie został zmodyfikowany przez stronę trzecią i stale zdawaj sobie sprawę z tego, gdzie i jak ujawniasz swój seed. Podwójne sprawdzanie wszystkiego może być denerwujące, ale utrata pieniędzy za sprawą nieostrożności byłaby jeszcze gorsza. 

Więcej do przeczytania